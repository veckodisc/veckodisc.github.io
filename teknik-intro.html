<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Teknik - Introduktion</title>
    <link rel="stylesheet" href="css/teknik.css">
</head>
<body>
    <div class="flex-container">
		<div style="text-align: left"><h1>Teknik - Introduktion</h1></div>
		<div><h1 style="text-align: right; cursor: pointer" onclick="location.href='teknik-planering'">Till planeringen >></h1></div>
	</div>
	
	<h3>Vad är teknik?</h3>
    <p>Det finns inget entydigt svar på vad som är teknik, svaret kan bero på vem vi frågar eller utifrån vilket perspektiv vi väljer att se på teknik. Teknik handlar ofta om att lösa ett problem eller att uppfylla ett behov eller en önskan. Lösningen brukar vara någon typ av tillverkat föremål och/eller en process som fyller en funktion. Det finns alltså ingen definition av teknik, men ett tydligt gemensamt drag för alla tekniska områden är att teknik handlar om att uppfylla olika önskningar så effektivt som möjligt. En definition av teknik blir då:<br><br><i>Människans skapelser som på allra bästa sätt uppfyller olika önskningar.</i></p>
    
    <h3>Krav</h3>
    <p>Med den definitionen är nästan allt teknik. Det kan vara en väska, en lampa, ett livsmedel, en dator, ett avloppssystem, en skruv, etc. I princip allt som vi människor har skapat. Gemensamt för alla dessa saker är att de är tillverkade utifrån olika önskemål. Sakerna ska helst inte ramla ur väskan, livsmedlet ska smaka gott och inte vara giftigt, lampan ska inte blända, datorn ska gärna vara lätt att bära med sig och avloppssystemet får inte gå sönder. En teknisk lösning försöker uppfylla önskningarna på "bästa" eller mest effektiva sätt.<br><br>Ofta går det inte att uppfylla alla krav samtidigt. En kraftfull dator kan t.ex. vara svår att bära med sig och en produkt med låg tillverkningskostnad kanske lätt går sönder. Tekniska produkter tillverkas ofta i olika versioner, där kraven är balanserade på olika sätt. En papperspåse är billig, återvinningsbar och lätt att vika ihop, medan resväskor, handväskor och ryggsäckar bättre uppfyller andra krav/önskemål.<br><br>En tekniker behöver identifiera och fastställa krav och anpassa arbetet efter dem genom att välja rätt material och ta beslut kring design och funktion, m.m. Krav som ställs på tekniska produkter och processer handlar ofta om:</p>
    <ul>
		<li><b>Ekonomi</b> (låg tillverkningskostnad, hög vinstmarginal, låg driftkostnad)</li>
		<li><b>Miljö</b> (låga utsläpp, giftfri, återvinningsbar, energisnål)</li>
		<li><b>Säkerhet</b> (människor och djur ska inte ta skada)</li>
		<li><b>Användarvänlighet</b> (lätt att förstå och smidig att använda)</li>
		<li><b>Underhåll</b> (lätt att rengöra och reparera)</li>
		<li><b>Livslängd</b> (stryktålig, hållfast, stabil, väderbeständig)</li>
		<li><b>Juridik</b> (begränsande lagar och regler)</li>
		<li><b>Wow-faktor</b> (användaren ska gärna bli imponerad)</li>
		<li><b>Tillförlitlighet</b> (exakthet, precision, samma resultat varje gång)</li>
		<li><b>Estetik/Design</b></li>
		<li><b>Storlek</b></li>
		<li><b>Ljudnivå</b></li>
	</ul>
    <p>Tekniska lösningar prioriterar och balanserar krav på olika sätt. Det kan vara bra att fundera på vilka krav som ofta prioriteras högt eller lågt och varför det är så? Innovation och entreprenörsskap kan handla om att hitta nya tekniska lösningar som bättre uppfyller kraven, eller nya versioner av en produkt som prioriterar kraven annorlunda. Det kan ge ett företag en USP (Unique Selling Point).</p>
    
    <h3>Biomimetik</h3>
    <p>I naturen har växter och djur ofta utvecklat mycket effektiva lösningar på omgivningens hårda krav. Spindelns nät ska till exempel vara tillräckligt tunt för att inte synas, men samtidigt tillräckligt starkt för att tåla hårt väder och hålla kvar bytet. Det är inte ovanligt att tekniska lösningar hämtar inspiration från naturen, det kallas <i>biomimetik</i> eller <i>biomimik</i>. De artificiella neurala nätverken som ligger till grund för den senaste tidens AI-utveckling är inspirerade av hur hjärnan fungerar.</p>
    
    <h3>Film (2 min)</h3>
    <p>Pippi går in på ett apotek och ställer orimliga (?) krav på en "meducin" (15:00-16:35). När vi funderar på tekniska lösningar kan det hjälpa att vara kreativ och öppensinnad som Pippi. Kan produkter eller funktioner slås ihop eller kan produkter användas på ett nytt sätt eller i ett annat sammanhang?<br><a href="https://www.svtplay.se/video/eEdPaP8/pippi-langstrump/3-pippi-gar-i-affarer?position=900">Pippi går i affärer (SVTPlay)   →</a></p>
    
</body>
</html>

